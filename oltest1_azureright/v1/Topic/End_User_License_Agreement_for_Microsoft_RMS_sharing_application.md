---
description: na
keywords: na
title: End User License Agreement for Microsoft RMS sharing application
search: na
ms.date: na
ms.tgt_pltfrm: na
ms.assetid: 51414f23-7eeb-4613-8d06-30fb87eb93ef
---
# Umowa Licencyjna Użytkownika Oprogramowania dotycząca aplikacji Microsoft RMS sharing

## POSTANOWIENIA LICENCYJNE DOTYCZĄCE OPROGRAMOWANIA FIRMY MICROSOFT

## APLIKACJA DO TWORZENIA I PRZETWARZANIA DOKUMENTÓW CHRONIONYCH USŁUGAMI MICROSOFT RIGHTS MANAGEMENT DLA SYSTEMU WINDOWS PHONE
Niniejsze postanowienia licencyjne stanowią umowę między firmą Microsoft Corporation (lub jej lokalnym podmiotem stowarzyszonym) a użytkownikiem. Należy się z nimi zapoznać. Dotyczą one wspomnianego wyżej oprogramowania oraz nośnika, na którym zostało ono przekazane (o ile ma to zastosowanie). Postanowienia te dotyczą także wszelkich udostępnianych przez firmę Microsoft

-   aktualizacji,

-   uzupełnień,

-   usług internetowych oraz

-   usług pomocy technicznej

dotyczących tego oprogramowania, jeśli zasobom tym nie towarzyszą osobne postanowienia. Jeśli tak jest, obowiązują te postanowienia.

**Korzystając z tego oprogramowania, użytkownik akceptuje niniejsze postanowienia. Jeśli użytkownik nie akceptuje niniejszych postanowień, nie może używać tego oprogramowania.**

**Przestrzeganie tych postanowień licencyjnych zapewnia wymienione poniżej prawa wieczyste.**

1.  **PRAWA DO INSTALACJI I UŻYWANIA.** Użytkownik może zainstalować i używać na swoich urządzeniach dowolną liczbę kopii oprogramowania.

2.  **USŁUGI INTERNETOWE.** Wraz z oprogramowaniem firma Microsoft udostępnia usługi internetowe. Może je w dowolnym momencie zmienić lub anulować. Zabronione jest używanie tych usług w sposób, który może je uszkodzić lub uniemożliwić korzystanie z nich innym osobom. Zabronione jest używanie usług w dowolny sposób mający na celu podejmowanie prób uzyskania nieautoryzowanego dostępu do dowolnej usługi, danych, konta lub sieci. Aby uzyskać więcej informacji na temat tych usług, zobacz [http://go.microsoft.com/fwlink/?LinkId=317563](http://go.microsoft.com/fwlink/?LinkId=317563). **Korzystając z tych usług, użytkownik wyraża zgodę na przekazywanie tych informacji.**

3.  **ZAKRES LICENCJI.** Na oprogramowanie udzielana jest licencja — nie jest ono sprzedawane. Niniejsza umowa udziela tylko prawa do używania oprogramowania. Firma Microsoft zastrzega sobie wszelkie pozostałe prawa. O ile stosowne prawa nie dają użytkownikowi większych uprawnień pomimo tego ograniczenia, może używać oprogramowania tylko w sposób, na który jawnie zezwala niniejsza umowa. Korzystając z oprogramowania, użytkownik musi przestrzegać wszelkich ograniczeń technicznych oprogramowania, które umożliwiają jego używanie tylko w określony sposób. Zabronione jest:

    -   obchodzenie wszelkich ograniczeń technicznych zawartych w oprogramowaniu;

    -   odtwarzanie, dekompilowanie i dezasemblowanie oprogramowania z wyjątkiem zakresu dozwolonego bezpośrednio przez prawo pomimo tego ograniczenia i tylko w tym zakresie;

    -   tworzenie większej liczby kopii oprogramowania, niż określa niniejsza umowa lub odpowiednie prawa pomimo tego ograniczenia;

    -   publikowanie oprogramowania, aby inni mogli je kopiować;

    -   wynajmowanie, dzierżawienie lub wypożyczanie oprogramowania;

    -   przekazywanie oprogramowania lub tej umowy osobom trzecim; lub

    -   korzystanie z tego oprogramowania w kontekście usług hostingu oprogramowania komercyjnego.

4.  **KOPIA ZAPASOWA.** Użytkownik może utworzyć jedną kopię zapasową oprogramowania. Może być ona wykorzystana wyłącznie w celu ponownej instalacji oprogramowania.

5.  **DOKUMENTACJA.** Każda osoba mająca prawomocny dostęp do komputera lub sieci wewnętrznej użytkownika może kopiować dokumentację i używać jej do wewnętrznych celów referencyjnych.

6.  **OGRANICZENIA EKSPORTOWE.** Oprogramowanie podlega prawu i przepisom eksportowym Stanów Zjednoczonych. Należy przestrzegać wszystkich krajowych i międzynarodowych przepisów prawa eksportowego, które dotyczą oprogramowania. Takie przepisy obejmują ograniczenia dotyczące krajów docelowych, użytkowników końcowych lub zastosowania docelowego. Więcej informacji można znaleźć pod adresem www.microsoft.com/exporting.

7.  **USŁUGI POMOCY TECHNICZNEJ.** Ponieważ to oprogramowanie jest dostarczane „w stanie, w jakim się znajduje”, nie jest objęte pomocą techniczną.

8.  **CAŁA UMOWA.** Ta umowa oraz postanowienia używanych uzupełnień, aktualizacji, usług internetowych oraz usług pomocy technicznej stanowią całość umowy dotyczącej oprogramowania oraz usług pomocy technicznej.

9. STOSOWNE PRZEPISY PRAWA.

    1.  **Stany Zjednoczone.** Jeśli oprogramowanie zostało nabyte w Stanach Zjednoczonych, interpretacja niniejszej umowy podlega prawu stanu Waszyngton, które to prawo ma zastosowanie do roszczeń z tytułu naruszenia umowy, bez względu na konflikty zasad prawnych. Wszystkie inne roszczenia, łącznie z roszczeniami wnoszonymi na podstawie miejscowych ustaw o ochronie konsumenta, ustaw o nieuczciwej konkurencji i popełnieniu czynu niedozwolonego, podlegają prawu miejscowemu w kraju zamieszkania użytkownika.

    2.  **Poza Stanami Zjednoczonymi.** Jeśli oprogramowanie zostało nabyte w innym kraju, zastosowanie mają prawa tego kraju.

10. **SKUTKI PRAWNE.** W niniejszej umowie opisane są niektóre uprawnienia. Ponadto można uzyskać inne prawa ustawowe na mocy prawa danego kraju. Dodatkowe prawa mogą być także powiązane ze stroną, od której nabyto oprogramowanie. Niniejsza umowa nie zmienia praw obowiązujących na mocy prawa danego kraju, jeśli prawo to na takie zmiany nie zezwala.

11. **WYŁĄCZENIE ODPOWIEDZIALNOŚCI Z TYTUŁU RĘKOJMI.** Oprogramowanie jest licencjonowane „w stanie, w jakim się znajduje”. Użytkownik ponosi ryzyko związane z korzystaniem z tego oprogramowania. Nie udzielamy jakichkolwiek wyraźnych gwarancji, rękojmi ani zapewnień. Niniejsza umowa nie wpływa na dodatkowe prawa konsumenta i ustawowe gwarancje, jakie mogą przysługiwać użytkownikowi na mocy prawa krajowego. W zakresie dozwolonym przez prawo miejscowe, Microsoft wyłącza domyślną gwarancję z tytułu wartości handlowej, przydatności do określonego celu i nienaruszalności praw osób trzecich.

    **POSTANOWIENIE DOTYCZĄCE UŻYTKOWNIKÓW W AUSTRALII. Obowiązująca w Australii ustawa o ochronie konsumentów (ang. Australian Consumer Law) przyznaje użytkownikowi określone prawa i żadne z zawartych w tym dokumencie postanowień nie ma na celu wpływania na te prawa.**

12. **OGRANICZENIA I WYKLUCZENIA DOTYCZĄCE ZADOŚĆUCZYNIEŃ I SZKÓD.** Odpowiedzialność firmy Microsoft i jej dostawców za jakiekolwiek szkody bezpośrednie jest ograniczona do wysokości 5,00 USD. Wszelkie inne szkody (w tym szkody wynikowe, utracone zyski, szkody specjalne, pośrednie i przypadkowe) nie podlegają roszczeniom.

    To ograniczenie dotyczy

    -   wszystkiego związanego z oprogramowaniem, usługami, zawartością (wraz z kodem) witryn internetowych stron trzecich lub programów stron trzecich; i

    -   roszczeń dotyczących naruszenia postanowień umowy, naruszenia warunków rękojmi, gwarancji lub postanowień, odpowiedzialności za winy nieumyślne, zaniedbania oraz innych czynów niedozwolonych w zakresie dopuszczalnym przez obowiązujące prawo.

    Ograniczenie ma również zastosowanie, nawet jeśli firma Microsoft wiedziała lub powinna wiedzieć o możliwości powstania takich szkód. Powyższe ograniczenia i wyłączenia mogą nie mieć zastosowania, ponieważ dany kraj może nie zezwalać na wyłączenie lub ograniczenie odpowiedzialności za szkody przypadkowe, wtórne i inne.

